40

Syllabas έεο in έο coartatas esse omnes fere codices
in universis his verbis testantur, praeterquam in δέομαι.
Qui pauci variam habe⁰nt lectionem, in accentu a ceteris
differunt, id quod formae αἲτεο, (ἵκεο, α’πίκεο demonstrant,
numquam autem terminationem έεο plenam praebent. Cum
autem haec accentuatio nullis rationibus defendi possit,
formam in -έο solam esse rectam apparet ¹). Forma ἐδέου
(cx ἐδέεο), quae excipienda est, recte mihi ε retinuisse
videtur, cum sit verbi thesi monosyllaba ideoque deminu-
tionem non sustulerit, vitiose autem εο in ov Atticorum
modo contraxisse, cum contractio in ευ melior fuisset,
praesertim ε vocali praeeunte εο. ποιεῦ recte contractum
in duobus locis duco ob praecedens ι, ποιέο autem 8.
68α haud dubie corrigendum. Contra φοβεῦ 4. 9 dis-
¹solvendum est; nam ’φοβέο bis legitur, et -έσ in ceteris
exemplis, in quibus consonans praecedit, solutum est.

Si caussam quaeras, cur ε in -έεο sit elisum, exinde
haud dubie est, quod Iones vocales εε, tertia vocali se-
quente, non sunt passi. Nec aliter in conjunctione έεαι
res sese habet. Hoc solum interest, quod hic αι, illic
ο subsequitur. Ratio igitur ipsa alterius ε elisionem
in έεαι postulare videtur nec testimonio codicum opus
est, qui tamen multa offerunt exempla. Ita formae φο-
βέαι (bis), ἐπαινέαι, ἀποθανέαι muniuntur auctoritate
omnium codicum praeter P (cujus in ea re proprium est,
quod -έεαι ubique retinet); formam εὐφρανέαι tuentur
codd. ABdCR (quorum duo extremi in accentu peccant)
et διαιρέαι pro se habet codd. AR et B (qui tamen habet
διαίρεαι). Plenas formas inveni διαιρέεαι ,7. 50 (ubi so-
lus codex R -ρέαι habet) et δέεαι, quarum priorem esse
mutandam perspicuum est; altera autem intacta eodem
jure, quo ἐδέεο (ἐδέεο) supra, manere debet.

 

1) Hoc confirmatur a genitivo nominum propriorum in -κλῆς,
qui testimonio et codicum et inscriptionum solam formam uum.- '
(ex κλέεος ortam) habet.

